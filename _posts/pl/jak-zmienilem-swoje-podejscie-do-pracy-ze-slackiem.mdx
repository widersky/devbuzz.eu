---
title: Jak zmieniłem swoje podejście do pracy ze Slackiem
date: '2022-04-05'
draft: false
description: Nie uważam Slacka za wygodne narzędzie, ale jest jednym z najpopularniejszych rozwiązań - zmieniłem więc workflow tak, by używało mi się go wygodnie. Zobacz, jak!
thumbnailUrl: '/blog/productive-work.webp'
tags: ['slack', 'produktywność']
---

# Jak zmieniłem swoje podejście do pracy ze Slackiem w kilka chwil

Slack to kula u nogi. Nie zrozum mnie źle - jest to niezastąpione narzędzie. Nie mniej, jest to komunikator webowy - znaczy ciężki, w dodatku im więcej kanałów, tym trudniej o odpowiednią ich organizację.
Istnieją przeróżne sposoby na zorganizowanie sobie kanałów w Slacku. Można je grupować, mutować niepotrzebne, nadawać im odpowiednie prefixy. 
Ja jednak zawsze wychodziłem z założenia, że im mniej tym lepiej i kilka dni temu zrewolucjonizowałem sposób, w jaki pracuję z tym komunikatorem.

## Ukryłem wszystkie kanały

Tylko tyle i aż tyle. Już tłumaczę, w czym tkwi siła tego rozwiązania. Praca biurowa naraża nas na ciągły napływ wszelkiego rodzaju rozpraszaczy - powiadomienia, apki, maile, czaty - a przecież my tylko chcemy pracować. 
Metod na ukrócenie czynników rozpraszających powstało mnóstwo i pewnie jeszcze niejedne powstaną. Co jednak jeśli **nie możemy** wyłączyć powiadomień, a mimo to wciąż one do nas napływają? Osobiście miewam problem z klikaniem.
Klikam wszystko i wszędzie, zaglądam do czatów, przeklikuję i szukam natchnienia - tylko, że próżno o natchnienie tam, gdzie toczy się ciągła wojna o naszą uwagę. Nie łatwo zmienić wypracowane przez lata złe nawyki, ale można próbować
je sobie utrudniać. I tak też właśnie utrudniłem sobie klikanie. Mój Slack jest skonfigurowany tak, aby pokazywać mi tylko i wyłącznie **nieprzeczytane** czaty (prawoklik na grupie czatów -> "show" -> "unread messages only"). Wyobrażasz sobie już pewnie,
jak bardzo nic nie widzę w bocznym panelu - i o to właśnie chodzi!

## CMD + K najlepszym przyjacielem

Lub `CTRL + K`, zależy kto pyta. Skrót przyjął się już w sieci dość dobrze, zwykle wywołuje wyszukiwanie w obrębie strony (nie to przeglądardkowe, tylko stronowe). Tak samo w Slacku - `CMD + K` pozwala mi błyskawicznie przeskakiwać
między kanałami, których nazwy zwykle mniej więcej pamiętam - a przynajmniej na tyle, by łatwo wyszukać je z tego miejsca. Jednocześnie mam po lewej widoczne kanały, które w danej chwili **faktycznie** potrzebują mojej uwagi.\
\
Szybki pro tip warty wypróbowania - może i Tobie ułatwi nieco pracę :) Minimalizm sprzyja produktywności!